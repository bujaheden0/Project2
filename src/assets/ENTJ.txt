    The Executive : ผู้บริหาร
    คุณชอบเป็นตัวโต้โผในการจัดการ และชอบแก้ปัญหาอย่างตรงประเด็น โดยเฉพาะในสถานการณ์ที่มีความสับสน หรือไม่มีประสิทธิภาพ คุณมักจะวางแผนงานอย่างเป็นขั้นเป็นตอนโดยเน้นกิจกรรมที่ต้องทำ คุณจะเป็นคนที่ช่วยกระตุ้นให้คนอื่นทำงานและทำให้งานลุล่วงไปด้วยดี คุณชอบจัดการและรักที่จะจัดระเบียบให้กับโลกภายนอกด้วย คุณไม่รับคำปฏิเสธจากใคร และแสนจะหัวดื้อ 
    คุณถนัดในการวิเคราะห์และวางแผนกลยุทธ์ต่างๆ แน่นอนว่าในฐานะผู้นำ และคุณก็ชอบตำแหน่งนั้นเสียด้วย คุณเห็นการศึกษาเป็นวิธีที่จะทำให้คุณแซงคนอื่นไปได้ คุณไม่เกี่ยงที่จะเรียนรู้จากอดีตหากมันจะเป็นประโยชน์กับคุณในอนาคต คุณชอบถกเถียงประเด็นและมองปัญหาจากทุกมุม คุณกับงานแทบจะเป็นอันหนึ่งอันเดียวกัน คุณชอบที่จะแข่งขัน วางกลยุทธ์ และทำงาน
    คุณทนไม่ได้ที่จะไม่เป็นผู้นำ คุณตัดสินใจได้อย่างรวดเร็วและมีประสิทธิภาพ คุณไม่ชอบพักผ่อนเพียงเพื่อพักผ่อน ทุกอย่างจะต้องมีเหตุและผลในตัวของมัน คุณเกลียดที่จะไม่มีอะไรทำ คุณชอบกิจกรรมที่มีประโยชน์และจะทำอย่างสม่ำเสมอ คุณเป็นคนมีระบบ คุณเป็นผู้นำที่จริงใจและตรงไปตรงมา
    สำหรับคุณ ความรักก็ต้องมีเหตุมีผล และมันต้องลงตัวกับวิถีชีวิตของคุณ คุณมักจะหลงคนหล่อ สวย รวยเสน่ห์ เพราะว่าสำหรับคุณแล้ว การได้แฟนหน้าตาดีเป็นสิ่งที่ท้าทาย คุณจะเป็นคู่ครองที่จะขยันทำงานมาก เพราะคุณเชื่อว่าการทำงานหนักเพื่อครอบครัวจะแสดงถึงความรักของคุณ คุณคาดหวังให้คนรักเอาใจใส่ดูแลคุณ แต่ขณะเดียวกันคุณก็ต้องการมีชีวิตส่วนตัว ถ้าสถานการณ์ไม่เป็นแบบนี้ คุณก็มองว่ามันไม่มีเหตุผลอะไรแล้วที่จะอยู่ด้วยกัน และคุณก็จะเลิกกับเขา
 
ข้อควรระวัง : อย่าด่วนไขว่คว้าเป้าหมายของคุณเร็วเกินไป ตั้งเป้าหมายไว้ในใจ และตระหนักว่า มันมีมากกว่าวิธีเดียว ที่จะไปถึงจุดหมายปลายทางนั้นได้ คำนึงถึงคนอื่นบ้าง อย่าเก็บความรู้สึกไว้นานเกินไป เพราะมันอาจจะเปลี่ยนบุคลิกของคุณไปเลย ยกตัวอย่างเช่น คุณมักจะตอบสนองต่อเหตุการณ์อย่างไม่เหมาะสม เพราะคุณลืมที่จะนึกถึงความรู้สึกจริงๆของคุณเอง ให้เวลากับตัวเองบ้าง เพื่อทำความเข้าใจและวิเคราะห์ความรู้สึกของคุณ เวลาคุณหมกมุ่นอยู่กับงาน อย่ามองข้ามความรู้สึก และความต้องการของคนอื่น
 
อาชีพที่เหมาะสมกับลักษณะบุคลิกภาพ : นักบริหารในองค์กร นักวิทยาศาสตร์ โปรแกรมเมอร์ นักกฎหมาย ผู้พิพากษา นักลงทุน อาจารย์มหาวิทยาลัย นักธุรกิจ ที่ปรึกษา นายหน้าซื้อขายหลักทรัพย์ นักจัดการ