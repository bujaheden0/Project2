    The Guardian : ผู้พิทักษ์
    คุณชอบลุยงาน คุณอยากจะลงมือทำงานให้เสร็จ ไม่ชอบรีรอ คุณใช้เหตุผลและการวิเคราะห์เป็นกฎเกณฑ์ในการดำเนินชีวิตคุณ คุณตัดสินใจไวและมักจะวางแผนในการทำงาน คุณยึดมั่นต่อคำสัญญา เมื่อรับปากใครแล้วก็จะต้องทำให้ได้
    คุณให้ความสำคัญกับกีฬาและกิจกรรมกลุ่ม ถ้าอะไรเป็นประเพณีที่สืบทอดกันมาในที่ทำงานหรือที่โรงเรียนคุณจะมีส่วนร่วมแน่นอน คุณรู้ว่าคุณต้องดูแลรักษาของๆคุณและรับผิดชอบในตัวเอง คุณยึดมั่นในหน้าที่ของคุณไม่ว่าในฐานะผู้ปกครอง, พนักงาน, นักเรียน
    คุณเรียนรู้ดีที่สุดในสภาพแวดล้อมที่มีโครงสร้างชัดเจน คุณเป็นคนชอบจัดการอะไรไปเสียหมด คุณชอบให้งานมีกำหนดเสร็จ คุณมีวิธีการที่เป็นระบบและมีเหตุมีผล คุณชอบสภาพแวดล้อมที่เน้นการทำงาน คุณสนุกกับการทำงานให้ลุล่วงไปด้วยดี ยิ่งถ้าทำโดยมีประสิทธิภาพก็จะชอบใจใหญ่ สำหรับคุณสิ่งที่คุณเห็นคือสิ่งที่คุณจะได้รับ
    คุณเป็นผู้นำตัวอย่าง คุณชอบให้คำแนะนำ คุณเป็นคนชอบจัดการ คุณชอบจะแก้ปัญหา คุณว่องไว ตรงไปตรงมาและเฉียบขาดในการเข้าถึงสถานการณ์ แต่บางคนอาจมองว่าคุณเป็นคนอึด แข็งกระด้าง มุทะลุ
    งานมักจะมาก่อนการพักผ่อนหย่อนใจ คุณรู้ว่าควรทำอะไรเมื่อไหร่ การสนุกถือเป็นการให้รางวัลตัวเองสำหรับการทำงานเสร็จ แค่จะไปเดินเล่น คุณก็ต้องหาเหตุว่าการไปเดินนั้นทำไปเพื่ออะไร
    ความรักหมายถึงความมั่นคงและความคงที่ เวลาที่คุณรักใคร คุณค่อนข้างจะปล่อยตัวตามสบาย ทำอะไรตามอารมณ์ คุณคาดหวังความมั่นคงและความซื่อสัตย์ในความสัมพันธ์ที่คุณมี ด้วยความมีเหตุมีผลของคุณ ทำให้คุณเข้าใจว่าความสัมพันธ์ต้องมีขึ้นมีลง คุณก็เลยปล่อยให้คู่คุณต้องประสบกับความลำบากในบางช่วงแทนที่คุณจะเข้าไปช่วย คุณไม่ชอบให้ใครรู้ว่าคุณเจ็บปวดหรือเสียใจ เวลาคุณถูกปฏิเสธ คุณจะรู้สึกเจ็บและเสียใจมาก และจะเป็นคนไม่ระบายอารมณ์ให้ใครรับรู้
 
ข้อแนะนำ: บางครั้งคุณตัดสินใจเร็วไป บางครั้งคิดอะไรไม่ถี่ถ้วน คิดแต่ว่าจะทำอย่างนี้เพื่อที่จะได้สิ่งนี้ตามที่คุณต้องการ ไม่ได้คิดเผื่อไว้ว่าอะไรจะเกิดขึ้นเมื่อสถานการณ์เปลี่ยนแปลงไป อีกอย่างก็คือคุณควรให้เกียรติความคิดของคนอื่น มันเป็นส่วนหนึ่งในการทำงานร่วมกับคนอื่นซึ่งคุณมักจะมองข้ามไป นอกจากนั้นคุณควรหัดให้ความสำคัญต่อความคิดและความเชื่อถือของผู้อื่นดูบ้าง
 
อาชีพที่เหมาะสมกับลักษณะบุคลิกภาพ : นักลงทุน ตำรวจที่ทำงานศูนย์บัญชาการ ตำรวจสืบสวน นักกีฬา นักแสดง ช่างเทคนิค นักบริหาร ครู ผู้บริหารโรงเรียน แพทย์ผ่าตัด ช่างควบคุมโรงงาน นักกฏหมาย