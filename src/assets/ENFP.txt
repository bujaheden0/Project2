    The Inspirer : ผู้ที่มีแรงบันดาลใจ
    คุณเป็นนักริเริ่ม สร้างสรรค์ความเปลี่ยนแปลง คุณมักจะสังเกตเห็นโอกาสหรือช่องทางใหม่ คุณเต็มไปด้วยชีวิตชีวา และมักจะทำให้คนใกล้เคียงมีชีวิตชีวาไปด้วย คุณไม่เคยเหนื่อยกับการค้นพบสิ่งใหม่ที่คุณมีความสนใจ คุณเป็นคนที่คาดเดาได้ว่าใครต้องการอะไรและจะช่วยให้พวกเขาได้สิ่งนั้น 
    คุณเป็นคนที่มีมนุษย์สัมพันธ์ที่ดี เป็นมิตรกับผู้อื่น ชอบสังคม ชอบพบปะกับผู้อื่น และชอบจินตนาการว่าคุณจะเป็นอย่างไรในอนาคต คุณจะแต่งงานกับใคร ทำงานอะไร จะใช้ชีวิตที่ไหน คำถามของคุณมักมีคำตอบหลายอัน เพราะคุณเป็นคนชอบมีทางเลือก คุณเป็นคนที่มีจินตนาการ เป็นคนชอบใฝ่หาความรู้ เป็นคนช่างสงสัย คุณชอบที่จะเข้าใจอะไรมากกว่าพิจารณา
    คุณมีความสามารถในการหาทางออก และไม่ชอบที่จะอยู่ในกรอบ ไม่ว่าจะเป็นเรื่องของงานหรือชีวิต ดังนั้นคุณมักจะลังเล ไม่ชอบตัดสินใจและชอบที่จะหาสิ่งใหม่ หรือ นวัตกรรมใหม่ๆแทน
    คุณชอบห้องเรียนที่อาจารย์เอาใจใส่ในตัวคุณ คุณมักจะเชื่อว่ามันต้องมีวิธีที่ดีกว่าหรือคำตอบที่ดีกว่า เมื่อคุณตั้งใจจะทำอะไรซักอย่าง คุณจะเชื่อมั่นมากจนแทบจะประกาศให้ทั้งโลกรู้ การจัดการของคุณเป็นแบบฉบับของคุณ แม้คนอื่นจะไม่เห็นว่าคุณมีระเบียบ แต่อย่างน้อยคุณก็รู้ว่าอะไรอยู่ที่ไหน
    คุณมีความลำบากในการแยกงานจากเวลาพักผ่อน เพราะคุณมักจะสนุกกับงาน คุณมักจะหาโอกาสและค้นหาสิ่งใหม่ๆ คุณชอบที่จะเรียนรู้กับผู้อื่นและมักจะชวนคนอื่นไปดูหนัง ละคร และไปเรียน
    เวลาคุณมีความรัก คุณจะศึกษาอีกฝ่ายอย่างละเอียด และคุณก็มักจะคิดว่าคนที่คุณรักนั้นดีที่สุดเสมอ เวลาคุณรักใคร คุณจะรักมากและรักเร็ว คุณเป็นคนมีเสน่ห์ เต็มไปด้วยพลัง คุณปฎิบัติต่อคนอื่นด้วยความเข้าใจ อ่อนโยน และอบอุ่น
 
ข้อแนะนำ : เพราะคุณเป็นเจ้าแห่งความคิด คุณมักจะมีความคิดใหม่ๆ ผุดขึ้นพร้อมๆกันเสมอ และคุณก็อยากทำไปหมด ระวังว่ามันจะมากเกินกว่าที่คุณจะทำได้ เพราะว่าคุณไม่รู้ว่าจะเลือกทำอันไหนบ้างและอันไหนก่อนหรือหลัง นอกจากนั้น เนื่องจากคุณเป็นคนรักสนุก คุณอาจทำงานสำคัญหรือสิ่งที่คุณต้องรับผิดชอบไม่เสร็จ
 
อาชีพที่เหมาะสมกับลักษณะบุคลิกภาพ : นักลงทุน นักจิตวิทยา นักเขียน นักหนังสือพิมพ์ นักการเมือง นักวิทยาศาสตร์ วิศวกร นักการตลาด นักสังคมสงเคราะห์ ธุรกิจส่วนตัว ที่ปรีกษาสถานฟื้นฟู ครู (ศิลปะ/การแสดง) ศิลปิน นักแสดง นักจิตวิทยา พระ