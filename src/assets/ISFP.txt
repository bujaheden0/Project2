    The Artist : ศิลปิน
    คุณเป็นคนที่เห็นอกเห็นใจผู้อื่น มีเมตตา เปิดเผย ใจดี อ่อนไหวง่าย อ่อนน้อมถ่อมตน คุณสนใจที่จะเรียนรู้ในเรื่องที่เกี่ยวกับผู้คน สังคม ศิลปะ คุณมีความเป็นศิลปินอยู่ในตัว คุณไม่ชอบอยู่ใต้กฎเกณฑ์หรือข้อบังคับใดๆ คุณเป็นคนสบายๆ ไม่รีบร้อน คุณสามารถหยุดสิ่งที่คุณกำลังทำอยู่ทุกอย่างได้ หากคุณอยากทำอย่างอื่นมากกว่าขึ้นมา
    คุณมีบุคลิกที่ดึงดูดใจ เป็นกันเอง เข้ากับคนอื่นได้ง่าย คุณเป็นคนที่คนอื่นอยากอยู่ใกล้ๆ เชื่อถือได้ และเข้าใจผู้อื่น
    เรื่องความรัก หากชอบใครแล้วคุณจะทุ่มเทให้ทุกอย่าง ทั้งกายและใจ ซื่อสัตย์ คุณเป็นคนที่โรแมนติก คอยหมั่นดูแลความสัมพันธ์ให้สดชื่นและสดใสอยู่เสมอ หากถูกปฎิเสธ คุณจะวิเคราะห์หาเหตุผลเงียบๆ คนเดียว จนกว่าจะทำใจได้คุณถึงจะกลับมาสนุกสนาน เฮฮาได้อีกครั้ง 
    คุณชอบที่จะทำงานกับคนที่ให้ความร่วมมือดี คุณเชื่อมั่นในการทำงานเป็นทีม คุณชอบที่จะสนุกสนานกับชีวิต
    คุณควรระวังที่จะมองข้ามความต้องการของตัวเอง เนื่องจากคุณเป็นคนที่เข้าใจผู้อื่น และชอบที่จะทำให้ผู้อื่นมีความสุข บางครั้งมองข้ามความต้องการลึกๆภายในของตัวเองไป คุณควรให้ความสำคัญกับความรู้สึกของตนเองมากขึ้นเพื่อสามารถให้ความช่วยเหลือผู้อื่น โดยไม่บั่นทอนเวลาและความรู้สึกของคุณมากจนเกินไป
    คุณจะกังวลใจและกลัวการขัดแย้งกับคนอื่น คุณมักจะรับผิดชอบเมื่อเกิดการขัดแย้ง ทั้งที่บางครั้งมันไม่ใช่ความผิดของคุณเลย และมันมักจะทำให้คุณหดหู่ โทษตัวเอง ไม่พอใจในความสำเร็จของตัวเอง
 
อาชีพที่เหมาะสมกับลักษณะบุคลิกภาพ : นักดนตรี ครู ศิลปิน บรรณารักษ์ นักสังคมสงเคราะห์ ผู้แต่งเพลง นักเขียน งานฝีมือ สาธารณสุข เทคนิค บริการ งานเสมียน เสมียนพัสดุ พยาบาล ผู้ช่วยทันตแพทย์ นักบัญชี ช่างกล