    The Caregiver : นักใส่ใจ
    คุณเป็นคนชอบช่วยเหลือผู้อื่นและให้ความสำคัญกับการปรองดองสามัคคี คุณให้ความสำคัญกับความต้องการของผู้อื่นและทำงานร่วมกับคนอื่นได้ดี งานมักจะเสร็จสิ้นตรงเวลาและถูกต้อง คุณเป็นคนทำตามความมั่นสัญญา คุณชอบอะไรที่เป็นขั้นเป็นตอนอย่างชัดเจน มีการเริ่มต้นและมีการเสร็จสิ้น คุณชอบสถานการณ์ที่เป็นมิตร อบอุ่น และเต็มไปด้วยความจริงใจ คุณถนัดในการจัดคนให้ทำงานเสร็จ
    คุณเป็นคนอบอุ่นและเป็นมิตร มักจะมีความสัมพันธ์ที่ดีกับเพื่อนนักเรียนและเพื่อนร่วมงาน คุณเป็นห่วงความรู้สึกของคนอื่นและจะชอบที่จะช่วยเมื่อช่วยได้ คุณรู้ว่าการให้นั้นสำคัญเท่าการรับและคุณชอบที่จะเป็นอาสาสมัครช่วยคน คุณชอบอยู่กับคนที่เข้ากับคุณได้ คุณมักจะเข้ากับเพื่อนได้ง่ายและจะยอมรับเขาอย่างที่เขาเป็น คุณชอบทำอะไรตามแบบแผนเดิมๆ คุณเป็นคนหัวโบราณ
    คุณจะรับผิดชอบในบทบาทที่คุณเป็นไม่ว่าจะในฐานะผู้ปกครอง คู่ครอง แฟน นักเรียน หรือพนักงาน คุณไม่ชอบให้มีการขัดอาจารย์เวลาสอน นอกจากนั้นคุณต้องเข้ากับอาจารย์และชอบท่านด้วย คุณถึงจะเรียนรู้จากเขาได้ดีที่สุด คุณให้ความสำคัญกับการตามงานให้เสร็จ คุณมักจะค่อยๆดูว่าจะทำอย่างไรให้ทุกอย่างลงตัว จนบางครั้งมันทำให้คุณทำอะไรช้าไปบ้าง และในบางครั้งคุณจะรู้สึกว่าคุณเรียนรู้ช้ากว่าคนอื่น คุณเป็นคนเคารพกฎกติกาและฟังผู้ใหญ่เสมอ คุณมักจะทำเท่าที่คุณทำได้เพื่อดำรงความสัมพันธ์ไว้
    เวลาคุณถูกมอบหมายให้เป็นผู้นำ คุณจะเป็นคนที่คอยสังเกตว่าใครมีความต้องการอะไร คนอื่นมักจะรู้สึกว่าคุณเป็นมิตร อบอุ่น และจริงใจ เมื่องานเสร็จแล้วคุณถึงจะพักผ่อน คุณชอบให้คนอื่นมีส่วนร่วมกับคุณในเวลาพัก คุณชอบให้มีการสังสรรค์หรือกิจกรรมเป็นประจำ เช่นการเล่นกีฬาร่วมกัน
    ความรักคือความอบอุ่นและความจริงใจที่จะผูกพัน คุณมักจะแสดงให้คู่รักคุณทราบด้วยวิธีต่างๆกัน เช่นด้วยการ์ด ดอกไม้ และอื่นๆ ถ้าคุณตกลงปลงใจกับใครแล้ว คุณจะคบไปจนตลอดถึงแม้ว่าคุณจะอึดอัดก็ตาม คุณมักจะเต็มที่กับความรัก จนทำให้คุณผิดหวังว่าคนอื่นไม่เต็มที่เหมือนคุณ คุณซื่อตรงต่อความสัมพันธ์ สถาบันครอบครัว และชีวิตคู่ครองมากกว่าตัวบุคคล เวลาคุณอกหักหรือเสียใจจากความรัก คุณจะเสียใจมาก ซึมเศร้า และคุณจะต้องใช้เวลาในการเยียวยารักษาตัวเอง ในขณะเดียวกันคุณสามารถทำให้คนอื่นเจ็บช้ำน้ำใจได้เหมือนกัน ถ้าคุณต้องการจะทำ
 
ข้อควรระวัง : คุณเป็นคนที่ไม่ชอบความขัดแย้ง คุณมักจะหลบเลี่ยงปัญหา จริงๆแล้วคุณควรจะหัดควบคุมสถานการณ์ขัดแย้ง และทำความเข้าใจว่าความขัดแย้งช่วยทำให้เราสามารถเข้าใจอีกคนหนึ่งได้ดีขึ้น นอกจากนั้นคุณควรให้ความสำคัญกับตัวเองบ้าง ไม่จำเป็นว่าคนอื่นจะต้องมาก่อนเสมอ อย่ารับปากว่าจะทำอะไรเกินกว่าที่คุณจะรับไหว คุณมักจะไม่ค่อยขอให้คนอื่นแสดงความพอใจในสิ่งที่คุณทำ ทั้งๆที่คุณควรจะได้รับคำชมเชย คุณอาจต้องพัฒนาความกล้าแสดงออกเพิ่มขึ้น คุณมักจะคิดว่าตัวเองรู้ว่าอะไรดีสำหรับคนอื่น และมักจะบอกความเห็นนั้นออกมา ซึ่งบางครั้งทำให้คนอื่นรู้สึกว่าคุณเป็นคนจุ้นและเถรตรง คุณควรจะมองภาพกว้างมากกว่าที่จะมุ่งแต่รายละเอียด
 
อาชีพที่เหมาะสมกับลักษณะบุคลิกภาพ : พยาบาล ครูประถม นักบัญชี นักเศรษฐศาสตร์ เลขานุการ นักกายภาพบำบัด ผู้ทำงานด้านศาสนา เจ้าหน้าที่การบิน ผู้ทำงานด้านสุขภาพ ผู้ทำงานธนาคาร นักสังคมสงเคราะห์ เสมียน ผู้ช่วยแพทย์ พระ แม่บ้าน ช่างเสริมสวย