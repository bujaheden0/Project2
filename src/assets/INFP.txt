    The Idealist : นักอุดมการณ์
    คุณสนใจเกี่ยวกับคุณค่าของตัวเองและอุทิศชีวิตเพื่อไล่ตามอุดมการณ์ คุณมักจะชักนำคนอื่นๆมารวมกลุ่มกัน และหาหน้าที่รับผิดชอบให้แต่ละคนที่อยู่ในกลุ่ม คุณมีความคิดสร้างสรรค์และชอบมองหาไอเดียและโอกาสใหม่ๆ คุณมักจะเป็นคนที่คอยผลักดันอย่างเงียบๆในสิ่งที่สำคัญ และคุณเป็นคนที่ไม่ยอมแพ้อะไรง่ายๆ คุณเป็นคนที่สุภาพและมีอารมณ์ขัน ซึ่งเป็นคุณสมบัติที่คงเป็นการยากหากคนอื่นๆจะมองข้ามคุณไป คุณชอบที่จะให้โลกเป็นไปตามเส้นที่คุณวางไว้ด้วยโลกทัศน์ที่สมบูรณ์แบบของคุณ
    ถ้าคุณยังเป็นวัยรุ่น คุณอาจเป็นคนหัวแข็งและรุนแรงหน่อยๆ คุณอาจจะทะเลาะกับคนที่มีความเชื่อต่างจากคุณ คุณเป็นคนที่มีเพื่อนซี้จำนวนไม่มาก คุณสามารถที่จะสนุกสนานผ่อนคลายกับเพื่อนๆในกลุ่มนี้ และมักจะให้ความสำราญกับเพื่อนๆ เพราะคุณเป็นคนที่มองโลกในมุมที่แตกต่างและพิเศษจากคนอื่นๆ
    ความสมานสามัคคีภายในเป็นสิ่งที่สำคัญที่สุด คุณเป็นคนอ่อนไหวและภักดี คุณเป็นคนที่มีความซื่อสัตย์ต่อคุณค่าในตัวเอง การเขียนดูจะเป็นวิธีที่ดีที่สุดในการอธิบายความรู้สึกของตัวเอง
    คุณสามารถปรับตัวได้เก่งในสถานการณ์ต่างๆซึ่งทำให้เพื่อนร่วมงาน/อาจารย์สนใจคุณเป็นพิเศษ คุณชอบที่จะพูดคุยกับเพื่อนร่วมงาน แต่ก็ไม่มากจนเกินไป คุณมีทั้งความสร้างสรรค์และสามารถปรับตัวได้ดี และคุณก็ชอบจุดนี้ในตัวคุณเช่นเดียวกัน คุณไม่ชอบอะไรที่จุกจิกเน้นรายละเอียด งานจะต้องสนุกและมีความหมายสำหรับคุณ คุณไม่ชอบตกเป็นเป้าสายตา ดังนั้นคุณมักจะถ่อมตัวเพื่อหลีกเลี่ยงการเป็นจุดเด่น
    คุณสามารถเป็นผู้นำที่สุภาพและหลักแหลม คุณไม่ชอบที่จะเผชิญหน้าแต่ชอบที่จะค่อยพูดค่อยจาเพื่อให้งานลุล่วง คุณนำผู้อื่นด้วยคุณค่าในตัวคุณเอง คุณไม่ชอบการขัดแย้ง ดังนั้นคุณจะไม่เผชิญกับปัญหาซึ่งๆหน้า คุณมักจะรอให้ปัญหาคลี่คลายด้วยตัวของมันเอง การพักผ่อนเป็นสิ่งสำคัญ บางครั้งการแยกงานออกจากการเล่นก็เป็นสิ่งที่ยากสำหรับคุณ เมื่อคุณพบของเล่นหรืองานอดิเรกใหม่ๆ คุณมักจะสาละวนกับการอ่านหนังสือที่เกี่ยวข้องกับมัน งานอดิเรกของคุณมักจะเป็นกิจกรรมที่ทำคนเดียว เช่น อ่านหนังสือ ฟังเพลง หรือการเล่นอินเทอร์เน็ต แต่เมื่อคุณคิดจะสังสรรค์กับใครๆ คุณก็มักจะทำได้ดีเสมอ
    ความรักเป็นสิ่งที่สำคัญสำหรับคุณ มันไม่ใช่เรื่องง่ายที่จะได้ความรักมา คุณอาจจะผิดหวังเมื่อเขา/เธอไม่ตรงกับความรักในอุดมคติของคุณ นัดครั้งแรกจะถูกจัดเตรียมไว้อย่างดีและคุณจะต้องแน่ใจว่าทุกสิ่งทุกอย่างอยู่ถูกที่ถูกทาง มันเป็นเรื่องยากสำหรับคุณในการที่จะบอกความรู้สึกของคุณให้คนอื่นฟัง คุณอาจจะบอกความรู้สึกมากมายหลายอย่างให้คู่รักของคุณฟังว่าทำไมคุณถึงลืมบอกรักกับเค้า ถ้าคุณอกหัก คุณจะจำฝังใจ แต่คุณก็จะไม่บอกกับใครๆมากนัก
    อีกอย่างที่คุณควรระวัง อย่ายึดติดกับความฝันของคุณมากจนลืมพิจารณามุมมองของคนอื่น คุณอาจจะปรับเปลี่ยนวิสัยทัศน์ของคุณให้อยู่กับเหตุการณ์ที่เกิดขึ้นจริงไม่ได้ คุณต้องฝึกในการมองโลกของความเป็นจริง อีกอย่าง อย่าพยายามที่จะเอาใจคนทุกคน และไม่ต้องกลัวว่าคนอื่นเค้าจะว่าคุณว่าอย่างไร อย่าดึงโปรเจคของคุณเพียงเพราะว่ามันยังไม่สมบูรณ์แบบ เพราะมันจะไม่มีวันเสร็จ อย่ายื้อมันไว้จนจวนตัวมากๆ เพราะไม่มีอะไรที่สมบูรณ์แบบ งานของคุณจะออกมาเละถ้าคุณมัวแต่รอจนนาทีสุดท้าย
 
อาชีพที่เหมาะสมกับลักษณะบุคลิกภาพ : ครู นักดนตรี นักแต่งเพลง นักแสดง นักหนังสือพิมพ์ นักแปล นักจิตบำบัด พระ นักวิจัยทางวิทยาศาสตร์ ศิลปิน งานเกี่ยวกับการสอน/ให้คำปรึกษา นักศาสนา งานพัฒนาองค์กร จิตแพทย์ นักจิตวิทยา นักเขียน บรรณาธิการ นักสังคมสงเคราะห์