    The Duty Fulfiller :  ผู้สำเร็จ
    คุณเป็นคนที่คิดเป็นระบบ ทำงานหนัก มุมานะ คุณสามารถทำงานให้ลุล่วงตามเวลาที่กำหนดได้ คุณมุ่งมั่นและจริงใจกับทุกๆอย่างที่คุณทำ ทำงานเป็นระบบโดยไม่ได้ละเลยรายละเอียดเล็กๆ น้อยๆ ระมัดระวัง โดยพยายามยึดมั่นในหลักการ คุณมีพรสวรรค์ในการจัดการ
    คุณจะเป็นคนจริงจัง มีความรับผิดชอบ เป็นเพื่อนที่มั่นคง ซื่อสัตย์ ทำตามคำมั่นสัญญาเสมอ ปรับตัวกับสถานการณ์ได้ดี เป็นคนที่มีสมาธิดีมาก หากเชื่อมั่นในสิ่งใดแล้วคุณจะทำตามความคิดของคุณจนสำเร็จ
    คุณมักนำประสบการณ์ในอดีตมาช่วยในการตัดสินใจ คุณสามารถหยิบยกข้อมูลมาสนับสนุนความคิดได้ดี เป็นคนติดดิน คุณจะไม่เข้าใจ หากมีคนเริ่มลงมือทำสิ่งใดสิ่งหนึ่งแล้วทำไม่สำเร็จ
    คุณเป็นคนที่ขยันอย่างร้ายกาจ ไม่ว่าจะเป็นเรื่องการเรียน การงาน หรือความรัก คุณจะมุ่งมั่น อดทน คุณเป็นคนพูดตรงกับใจและพูดแล้วต้องทำให้สำเร็จ เมื่อเกิดเหตุการณ์ที่ไม่คาดฝัน คุณมีสติและควบคุมสถานการณ์ได้ดี
    คุณเป็นผู้นำได้อย่างไม่ต้องสงสัย เป็นที่น่าเชื่อถือและได้การยอมรับนับถือในฝีมือจากคนทั่วไป คุณมีตารางเวลาการทำงานหรือแม้กระทั่งตารางเวลาพักผ่อน ตามวัตถุประสงค์ต่างๆ แม้ว่าวัตถุประสงค์นั้นเป็นการสังคมก็ตาม
    ความรักคือหน้าที่ที่ยิ่งใหญ่ คุณเสมอต้นเสมอปลาย เมื่อคุณลั่นวาจาว่าคุณจะแต่งงาน คุณจะปฏิบัติตามคำพูด และหวังว่าคู่รักจะตอบสนองในลักษณะเดียวกัน ถึงแม้ว่าความสัมพันธ์คุณจะเริ่มไม่เข้ารูปเข้ารอย คุณจะคำนึงถึงหน้าตาก่อน และทำตามสิ่งที่สังคมยอมรับ
    คุณเป็นคนที่มีเหตุผล ช่างวิเคราะห์ สามารถชี้ให้เห็นข้อบกพร่องของคนอื่นได้โดยง่าย เมื่อความสัมพันธ์ของคุณกับคนที่คุณรักเริ่มระหองระแหงคุณอาจไม่แสดงให้คนรักคุณรู้ แต่หากว่าความสัมพันธ์นั้นมีทีท่าว่าจะไปไม่รอดคุณก็สามารถบอกลาความรักนั้นได้โดยง่าย ทั้งนี้เนื่องจากคุณได้วิเคราะห์สาเหตุไว้เรียบร้อยแล้ว
 
ข้อควรระวัง : คุณสามารถจมกับรายละเอียดได้อย่างไม่ลืมหูลืมตา บางครั้งคุณเป็นคนที่ตรง และยึดมั่นในหลักการจนอาจเหมือนว่าไม่สามารถปรับตัวตามสถานการณ์ได้ อย่าลืมให้กำลังใจเพื่อนหรือลูกน้องที่ทำงานกับคุณ หรือช่วยให้งานคุณลุล่วงไปได้ อย่ายึดถือในวิธีการเดียว และอย่าลืมสำรวจอารมณ์ของคุณบ้าง เพราะมิฉะนั้นคุณอาจถูกมองว่าเป็นคนแข็งกระด้าง คุณอาจสงสัยในความคิดใหม่ๆ หากไม่เห็นว่าแนวทางนั้นทำได้ทันที คุณอาจตัดสินคนอื่น โดยคิดว่าคนอื่นจะเหมือนตัวเอง ซึ่งในความเป็นจริงมันไม่ใช่ และมันอาจทำให้คุณยิ่งแตกต่างจากคนอื่นๆไปใหญ่
 
อาชีพที่เหมาะสมกับลักษณะบุคลิกภาพ  :  นักธุรกิจ ข้าราชการ งานเกี่ยวกับการเงินหรือการศึกษา นักกฏหมาย นิติกร ผู้พิพากษา นักเทคนิค โปรแกรมเมอร์ งานเกี่ยวกับด้านการแพทย์ นักบริหาร ทันตแพทย์ ตำรวจ นักสืบ ผู้ตรวจสอบบัญชี นักบัญชี ทหาร ผู้ปฏิบัติการทั่วไป นักเศรษฐศาสตร์