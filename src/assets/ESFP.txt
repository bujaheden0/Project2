    The Performer : นักแสดง 
    คุณเป็นคนรักสนุกและชอบพบปะผู้คน คุณเป็นคนกระตือรือร้นและร่าเริง เป็นที่รักของคนอื่น คุณมีความสามารถในการทำให้คนอื่นสนุกสนาน คุณเป็นคนเห็นใจคนอื่น และชอบเอื้อเฟื้อเผื่อแผ่ไม่ว่าจะเป็นเงินหรือเวลา คุณจะมาเมื่อคนอื่นต้องการความช่วยเหลือ และคุณจะมีมุมมองที่พิเศษกว่าใครๆ
    คุณตระหนักถึงสิ่งต่างๆรอบตัว และสังเกตเห็นในสิ่งที่คนอื่นมองข้าม คุณเป็นคนดังและชอบเข้าสังคม คุณชอบจัดแจงให้มีกิจกรรมต่างๆ ชอบหัวเราะให้กับตัวเองและคนอื่น คุณชอบช่วยเหลือผู้อื่นและเข้าร่วมกิจกรรมชมรมต่างๆ ถ้าคุณทำงานตอนเป็นวัยรุ่น คุณมักจะเลือกงานที่คนได้พบปะกับผู้คน
    คุณมองโลกในแง่ดี คุณคบหากับคนได้ทุกวัยและทุกประเภทโดยไม่มีปัญหา คุณเรียนรู้ได้ดีเมื่อคุณได้พบปะกับคน และได้ลงมือทำ ไม่ใช่แค่สังเกตหรือฟังมาเฉยๆ ครูมีบทบาทที่สำคัญต่อคุณมาก เพราะต้องให้ความเอาใจใส่ คุณถึงจะตั้งใจเรียนได้ดี
    คุณไม่ชอบความขัดแย้งหรือการโต้เถียง ไม่ชอบการเรียนโดยการนั่งอ่านอยู่คนเดียวเงียบๆ คุณคิดว่ามันน่าเบื่อเกินไปและไม่เห็นจะเกี่ยวกับชีวิตประจำวันของคุณตรงไหน คุณรู้วิธีการจูงใจคนอื่นเพื่อให้งานสำเร็จ คุณจะมีความสุขถ้าได้ทำงานเป็นโค้ช ประชาสัมพันธ์ พยาบาล หรือที่ไหนก็ได้ที่คุณสามารถช่วยคนอื่นได้ 
    คุณชอบทำงานเป็นทีม คุณมักจะสนใจในความรู้สึกของคนอื่นจนปล่อยวางไม่ได้ คุณชอบให้คนอื่นเป็นส่วนร่วมในการตัดสินใจ คุณไม่ต้องการชื่อเสียงเกียรติยศ คุณอยากจะหยุดพัก ผ่อนคลาย และออกไปทำอะไรๆ กับเพื่อนฝูงมากกว่า
    คุณทำให้บรรยากาศสนุกสนาน สำหรับคุณแล้ว เพื่อนสำคัญมาก และพนันได้เลยว่าคุณก็บอกเพื่อนของคุณอย่างนั้นด้วย คุณชอบสัมผัสกับชีวิตของคนอื่น และชอบแบ่งปันความรู้สึกอย่างนี้ให้กับคนที่คุณรักด้วย คุณจะเริ่มหรือเลิกความสัมพันธ์กับใคร ขึ้นอยู่กับว่าคุณรู้สึกสบายใจหรือไม่ คุณจะรู้สึกอึดอัดถ้าถูกกีดกัน คุณมักจะหยิบยื่นความรักและสิ่งของให้คนที่คุณรักอย่างเหลือล้น แต่เมื่อเลิกรา คุณก็สามารถลืมมันได้อย่างรวดเร็วและหันมาสนุกสนานกับเพื่อนฝูงแทน
 
ข้อควรระวัง : อย่าใช้เวลามากเกินไปกับการเข้าสังคมจนลืมงานที่คุณต้องทำ คุณมักจะชอบคุยโทรศัพท์จนไม่สนใจงาน เมื่อเริ่มทำอะไรแล้ว ก็จงทำจนสำเร็จ พยายามฝึกวางแผนและหัดบริหารเวลาบ้าง อย่ามองข้ามข้อเท็จจริงและเหตุผล และสุดท้าย อย่ามัวแต่สนใจจะทำโน่นทำนี่ จนลืมวางแผนไปข้างหน้า
 
อาชีพที่เหมาะสมกับลักษณะบุคลิกภาพ : ครูอนุบาล ครูประถม ผู้ดูแลเด็ก นักสังคมสงเคราะห์ ผู้แต่งเพลง นักเขียน งานเกี่ยวกับสาธารณสุข นักธุรกิจ งานประชาสัมพันธ์ นักขาย พระ ครูฝึกสุนัข