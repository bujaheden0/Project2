    The Doer : ผู้กระทำ
    คุณเป็นคนชอบทำกิจกรรม เป็นคนมีเหตุผล อยู่ไม่ติดบ้านและเป็นคนที่อยู่ในโลกแห่งความจริง ในสถานการณ์ที่ต้องใช้ความสามารถหลายรูปแบบ คุณจะเป็นคนที่สามารถปรับเปลี่ยนตัวเองอย่างรวดเร็วเพื่อจะหาวิธีที่จะทำให้งานหรือภารกิจสำเร็จอย่างมีประสิทธิภาพ คุณเป็นคนสดใส มีชีวิตชีวา สนุกสนาน ชอบที่จะอยู่ในที่ที่มีกิจกรรม เพราะคุณชอบที่จะมีส่วนร่วมกับเหตุการณ์ คุณเป็นคนพูดตรงและไม่ระวังปาก คุณจะถนัดที่สุดในสถานการณ์ที่เกี่ยวกับเหตุการณ์ในปัจจุบันและคุณก็ถนัดที่จะจัดการอะไรโดยวิธีแบบมีหลักการตรงไปตรงมา
    คุณเป็นคนแอคทีฟ สบายๆ และทำอะไรตามอารมณ์ไม่จำเป็นต้องวางแผนล่วงหน้า คุณเป็นคนที่ไม่เพ้อผัน ชอบใฝ่หาความรู้ และเป็นคนช่างสังเกตและสงสัย คุณเป็นคนมีเสน่ห์ คุณชอบพบปะผู้คน ปรับตัวกับสถานการณ์ได้ไว และมีเรื่องตลกที่จะนำมาเล่าได้ในทุกสถานการณ์ ต้องยอมรับว่าคุณมีมุขตลกเยอะมาก เหมาะที่จะแก้ไขให้สถานการณ์ที่ตึงเครียดให้คลี่คลายลงได้
    คุณชอบไปโรงเรียนเพราะจะได้เจอเพื่อนและจะได้ทำกิจกรรม ส่วนเรื่องการเรียนการศึกษาก็เกี่ยว แต่คุณไม่ค่อยสนใจเรื่องนี้นัก นอกจากนั้นคุณก็มีแนวโน้มที่จะเป็นนักกีฬาของชั้นปีหรือของโรงเรียน นอกจากนั้นคุณก็เป็นคนที่ชอบทำกิจกรรมหลังเวลาเรียน
    คุณชอบที่จะมีอะไรทำตลอดเวลา ไม่ชอบอยู่ว่าง คุณชอบลงมือทำอะไรเอง คุณชอบเวลาคนมีความคาดหวังที่เหมือนจริงไม่ใช่เพ้อผัน และชอบคำอธิบายงานที่ชัดเจน คุณชื่นชอบครูที่มีความสามารถในการถ่ายทอดความรู้ในลักษณะที่บันเทิงและทำให้นักเรียนรู้สึกสนุกสนานและมีส่วนร่วมในการเรียนรู้
    คุณชอบวิกฤติการณ์เพราะคุณจะได้กระโดดเข้าใส่และแก้ปัญหานั้น คุณทำอะไรเร็ว และบางครั้งก็ชอบที่จะเสี่ยงบ้าง คุณมีความสามารถในการจัดการสถานการณ์ได้ดีโดยเฉพาะในสถานการณ์วิกฤต คุณชอบเวลาว่างที่คุณจะได้พักผ่อนตามอัธยาศัย คุณชอบกีฬา ถ้าคุณไม่ได้เป็นผู้เล่นก็จะเป็นแฟนตัวยง คุณใจกล้าบ้าระห่ำในบางครั้ง ในฐานะแฟนกีฬาตัวจริง คุณจะเป็นคนเชียร์ที่เต็มไปด้วยสีสันและความตื่นเต้น คุณชอบสะสมของที่คุณชอบ
    คุณชื่นชอบคนที่ท้าทายชีวิต คู่รักที่เหมาะสำหรับคุณคือคนที่คุณทำอะไรสนุกๆด้วยได้ เป็นคนที่จะร่วมทุกข์ร่วมสุขด้วยได้ คุณใช้กลยุทธ์ทั้งตื้อและนิสัยสนุกสนานของคุณในการชนะใจคนที่คุณชอบ คุณไม่ชอบงานหรือความสัมพันธ์ที่จำเจมีแต่เรื่องเดิมๆ เพราะมันทำให้คุณรู้สึกว่าถูกขัง คุณเป็นคนค่อนข้างตรงไปตรงมาในการคบใคร
 
ข้อควรระวัง : อย่าหวังพึ่งการแก้ไขสถานการณ์เฉพาะหน้าอยู่เสมอไป ถึงแม้ว่าคุณจะแก้ไขสถานการณ์ในตอนนั้นได้ แต่ก็ไม่น่าจะให้เหตุการณ์กลายเป็นสถานการณ์ฉุกเฉินไปเสียทุกครั้ง ค่อยๆไตร่ตรองบ้างก็จะดี คุณจะได้ไม่เครียดจนเกินไป อย่าละเลยการตามงานเพียงเพราะคุณชอบที่จะแก้ปัญหาที่เกิดขึ้นในเวลานั้นมากกว่า อย่าเผลอมุ่งประเด็นไปแต่สิ่งของและลืมคิดถึงสิ่งสำคัญกว่าซึ่งก็คือคน คุณควรจะลดการโพล่งอะไรตรงๆออกมา และควรหัดคิดถึงความรู้สึกของคนอื่นด้วย
 
อาชีพที่เหมาะสมกับลักษณะบุคลิกภาพ : ตำรวจ คนขับรถ นักสืบ โปรแกรมเมอร์ นักวิเคราะห์ นักสถิติ วิศวกร นักแสดง ช่างไม้ ช่างกล ผู้ประพันธ์เพลง นักบิน นักกีฬา ศิลปิน นักลงทุน ข้าราชการ นักธุรกิจ นักการตลาด