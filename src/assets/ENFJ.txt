    The Giver : ผู้ให้
    คุณเป็นคนสดใส มีวิสัยทัศน์ ทั้งโอบอ้อมอารีและกระตือรือร้นที่จะช่วยคนอื่นให้ได้ในสิ่งที่เขาแสวงหา คุณรู้ถึงความฝันของคนรอบข้าง และพยายามที่จะคิดวางแผนช่วยให้ความฝันของพวกเขาเป็นจริง คุณเป็นคนซื่อสัตย์ต่ออุดมการณ์ของคุณ และต่อคนที่คุณรักหรือเคารพ
    คุณรับคนได้เกือบทุกรูปแบบและมักจะให้ความสำคัญแก่ผู้อื่นโดยการมีส่วนร่วมในชีวิตเขา คุณเป็นตัวของตัวเอง คุณเป็นคนรักสามัคคี มักเป็นมิตรกับผู้อื่นและชอบความปรองดอง คุณอยู่นิ่งไม่ได้ ชอบทำอะไรหลายๆอย่าง ชอบอยู่กับเพื่อน ไปเที่ยว เฮฮาปาร์ตี้ หรือเข้าร่วมกิจกรรมต่างๆกับผู้อื่น คุณเป็นคนสง่า มีเสน่ห์ รู้ว่าอะไรควรหรือไม่ควรทำ นอกจากนั้นคุณมีพรสวรรค์ในการพูดและสื่อความคิดได้ดี คุณมักจะกำหนดเป้าหมายให้ตัวคุณเอง จากนั้นคุณจะตั้งใจทำไม่ว่าจะเป็นเรื่องเล็กหรือเรื่องใหญ่ และคุณมักจะได้ในสิ่งที่คุณต้องการ
    เวลาเรียนเป็นกลุ่ม คุณเรียนรู้ได้ดีถ้าคุณได้พูดถึงสิ่งที่เรียนอยู่และได้แลกเปลี่ยนความคิดเห็นกับคนในกลุ่ม แต่คุณก็ชอบเรียนรู้ด้วยตนเองและทำงานเดี่ยวด้วย คุณมีความรับผิดชอบต่อความรู้สึกของคนอื่น คุณเป็นคนที่เห็นใจและเข้าใจผู้อื่นเสมอ
    คุณชอบที่จะเป็นหัวหน้าทีม และมักจะคะยั้นคะยอให้ทุกคนร่วมมือกัน คุณจะมีอุดมการณ์และมักจะทำงานให้อยู่ในอุดมการณ์นั้น คุณทำงานได้ดีที่สุดเวลาที่ทุกคนร่วมใจกันทำงาน คุณชอบให้งานของคุณมีความชัดเจนและเป็นระบบ แต่ไม่ใช่ถึงกับน่าเบื่อและไม่ท้าทาย ดังนั้นงานที่เหมาะกับคุณคือนักแสดง ผู้ที่ให้คำแนะนำให้คำปรึกษา ครูอาจารย์ หรืออะไรก็ได้ที่จะโอกาสในการช่วยผู้อื่น
    เรื่องของความรัก คุณรักเต็มหัวใจ เวลาเลิก คุณจะผิดหวังมากเพราะคุณเชื่อว่าความรักนั้นสมบูรณ์แบบ
 
ข้อแนะนำ : อย่าจริงใจกับใครหรืออุดมการณ์ใดโดยไม่ดูให้ดี เพราะบางทีคนหรือความเชื่อนั้นไม่มีค่าพอที่คุณควรจะเอาใจใส่ คุณเป็นคนหัวโบราณ คุณควรยอมรับว่าทุกคนมีความสามารถที่จำกัด คุณไม่ควรหลีกเลี่ยงการชนหรือการขัดแย้งโดยคิดว่าปัญหาจะหายไป อย่านำคำวิพากษ์วิจารณ์มาพิจารณาตนจนไร้เหตุผล คุณเป็นคนเจ้าอุดมคติและมักจะไม่เห็นสถานการณ์ตามที่มันเป็น แต่กลับมองอย่างที่คุณอยากให้มันเป็น สุดท้าย พยายามเป็นคนที่ไม่คิดมากหรือขี้น้อยใจจะดี
 
อาชีพที่เหมาะสมกับลักษณะบุคลิกภาพ : นักจิตวิทยา พระ ครู นักสังคมสงเคราะห์ นักการเมือง นักการทูต ผู้ให้คำปรึกษา นักเขียน นักธุรกิจ นักแสดง นักเขียน ศิลปิน