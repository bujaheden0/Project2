    The Scientist : นักวิทยาศาสตร์
    คุณเป็นคนรักอิสระที่เข้มแข็ง ผู้ชอบแสวงหามุมมองใหม่ๆ ชื่นชอบการเข้าใจสิ่งใหม่ๆ มีความคิดล้ำลึก และมีความคิดฉับไว แต่คนอื่นๆไม่ค่อยได้มองเห็นความฉับไวนี้ของคุณ เพราะคุณมักจะเก็บงำไว้กับตัวเอง คุณเป็นคนช่างคิดวิเคราะห์ เป็นเหตุเป็นผล และฉลาดทีเดียว
    คุณเป็นคนมีจิตใจแน่วแน่ และมักจะเชื่อวิสัยทัศน์ของคุณเองโดยไม่สนใจว่าคนอื่นจะคิดอย่างไร คุณเป็นคนรักอิสระมาก เงียบแต่มั่นคง ทำอะไรก็ต้องทำให้ดีที่สุด
    คุณดูเป็นคนคร่ำเคร่งและไว้ตัว คนอื่นมักจะมองว่าคุณเป็นนักคิด ผลการเรียนของคุณดีทีเดียวเพราะคุณได้ตั้งเป้าหมายให้ตัวเองไว้ชัดเจน คุณไม่ค่อยชอบเข้าสังคมเพราะเป็นเรื่องเสียเวลา ยกเว้นแต่ว่าคุณจะมีจุดประสงค์อะไรบางอย่าง คุณไม่ชอบระบบราชการเพราะมันทำให้คุณต้องทำตามระบบของคนอื่น ไม่ใช่ระบบของคุณเอง คุณเป็นคนตระหนี่ แต่ยินดีจ่ายในสิ่งที่คุณให้ความสำคัญ (เช่น การศึกษา) คุณเรียนได้ดีเมื่อคุณเลือกวิธีการเรียนของคุณเอง คุณเป็นคนกระหายหาความรู้ ชอบการเรียนและการขลุกอยู่ในห้องสมุด
    คุณจะเดินหน้าตามแผนของคุณ แม้ในสถานการณ์ที่คนทั่วไปจะเห็นว่าแผนนั้นมันเป็นไปไม่ได้อีกต่อไปแล้ว คุณประหลาดใจที่คนอื่นมองไม่เห็นวิสัยทัศน์ของคุณอย่างที่คุณเห็น งานที่ดีมันฟ้องในตัวมันเองอยู่แล้ว คุณชอบคนที่ฉลาดและกล้าตัดสินใจ
    คุณเป็นนักจัดระบบจอมอึด เมื่อคุณตั้งใจว่าจะทำอะไรขึ้นมาแล้ว ไม่มีอะไรที่จะหยุดคุณได้ แม้แต่การใช้เวลาว่าง คุณก็ยังวางแผน คุณไม่ชอบของเห่อตามสมัยนิยม คุณมีแนวโน้มที่จะเลือกคู่ครองที่เป็นคนร่าเริงมีชีวิตชีวา คุณมักเก็บความรักของคุณเป็นความลับ และไม่แม้แต่จะบอกคนรักของคุณ
    คุณอาจจะมีความรุนแรงในความรักได้ เป็นเจ้าบุญทุ่มถ้าของขวัญนั้นเหมาะสมกับความรักในอุดมคติของคุณ เมื่อคุณถูกปฏิเสธ คุณจะหลบหนีไปอยู่ในโลกของคุณเอง และไม่แพร่งพรายความรู้สึกเจ็บปวดของคุณให้ใครได้รู้ คุณจะหาทางที่ "ถูก" ที่จะจบความสัมพันธ์ของคุณ
 
ข้อควรระวัง : ปล่อยทิ้งความคิดที่เพ้อฝันไปเสีย อย่ามัวแต่ติดอยู่กับความคาดหวังในอนาคตจนลืมปัจจุบัน อย่าละเลยผลกระทบของคุณต่อคนอื่น ไม่ใช่ทุกคนจะทำในแบบเดียวกับที่คุณทำ ดังนั้นอย่าวิพากษ์วิจารณ์คนอื่นที่ไม่เป็นไปตามความคาดหมายของคุณ อย่าหมกมุ่นอยู่กับรายละเอียดปลีกย่อยที่ไม่สำคัญ
 
อาชีพที่เหมาะสมกับลักษณะบุคลิกภาพ : นักวิทยาศาสตร์ นักคณิตศาสตร์ อาจารย์มหาวิทยาลัย วิศวกร แพทย์ โปรแกรมเมอร์ นักเศรษฐศาสตร์ นักประดิษฐ์ ผู้นำทหาร ผู้พิพากษา นักกฎหมายช่างเทคนิค สถาปนิก