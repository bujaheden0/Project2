    The  Nurturer : ผู้ดูแล
    คุณเป็นคนที่เห็นอกเห็นใจผู้อื่น ยุติธรรม ซื่อตรง คุณชอบช่วยเหลือคนอื่น หากเขาต้องการความช่วยเหลือ คุณเป็นคนง่ายๆ สบายๆ และ ชอบคนที่เงียบๆ ไม่ถือตัว
    คุณชอบอยู่กับความจริง และสถานการณ์ที่มีกฎเกณฑ์ กติกาที่วางไว้แล้ว คุณเป็นคนที่มุ่งมั่นที่จะช่วยปรับองค์กรของคุณให้ดียิ่งขึ้น คุณยึดมั่นในจรรยาบรรณ ตรงไปตรงมา และแก้ปัญหาอย่างเป็นระบบ คุณให้ความสำคัญกับค่านิยมประเพณี เป็นคนอ่อนน้อมถ่อมตน รู้กาลเทศะ เป็นที่พึ่งพาของเพื่อนๆ คุณมุ่งมั่นที่จะทำงานให้สำเร็จ บางครั้งยอมเหน็ดเหนื่อยและเสียสละ เพียงเพื่อให้ทุกอย่างเรียบร้อย
    การทำงาน คุณชอบจัดการให้ทุกอย่างเป็นไปอย่างเป็นระบบ หากมีเรื่องที่ไม่เรียบร้อย คุณพร้อมที่จะกระโดดลงไปทำให้สำเร็จทันที คุณจะรู้สึกสบายใจก็ต่อเมื่องานนั้นลุล่วงแล้วเท่านั้น คุณมีแนวโน้มที่จะทำงานหนัก
    ความรัก คุณเสาะหาเพื่อนรู้ใจเพื่อมาเติมชีวิตคุณให้เต็ม คุณเป็นคนรักใครแล้วรักมาก สำหรับคุณ ครอบครัวมาก่อนอย่างอื่น คุณชอบอยู่กับครอบครัว คุณเป็นคนช่างประนีประนอม ไม่ชอบการทะเลาะวิวาท มีเพื่อนสนิทไม่มากนัก แต่เป็นเพื่อนแท้ที่รู้จักและพึ่งพากันมานาน 
    คุณเป็นคนขยัน เป็นนักเรียนที่อาจารย์ภูมิใจ ชอบเรียนรู้ด้วยการปฎิบัติด้วยตนเอง คุณไม่ชอบเป็นจุดสนใจของผู้อื่น มองดูเหมือนเป็นคนเอาจริงเอาจัง จนเพื่อนๆ ชอบแหย่ให้คุณยิ้ม เมื่อคุณไม่พอใจ คุณมักไม่แสดงให้คนอื่นรู้แต่เก็บมันไว้ในใจ
    คุณเป็นคนที่อยู่กับปัจจุบัน ชอบที่จะคาดการณ์หรือประเมินผลกระทบในอนาคต ส่วนใหญ่คุณมักใช้เหตุการณ์ในอดีตมาทำนายอนาคต และบางครั้งคุณคิดมากไป เรื่องอนาคตเป็นสิ่งที่ไม่มีใครรู้ ควรปล่อยวางบ้าง คุณเป็นคนเก็บความรู้สึกเก่ง จนบางครั้งถูกคนอื่นเอาเปรียบเอาง่ายๆ ต้องระวัง
 
อาชีพที่เหมาะสมกับลักษณะบุคลิกภาพ : ผู้นำทหาร ผู้จัดการ นักสืบ ตำรวจปฏิบัติการ ผู้บัญชาการตำรวจ ครู ผู้พิพากษา นักบัญชี นักเศรษฐศาสตร์ นักธุรกิจ งานเกี่ยวกับด้านการแพทย์ เทคนิคการแพทย์ พยาบาล บรรณาธิการ บรรณารักษ์ พระ หมอสอนศาสนา นักตกแต่งภายใน เลขานุการ สังคมสงเคราะห์ งานวิจัยทางสังคมศาสตร์ งานสนับสนุนธุรกิจอื่นๆ เสมียน เจ้าหน้าที่ดูแลนักโทษ