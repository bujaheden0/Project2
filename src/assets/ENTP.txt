    The Visionary : ผู้มีวิสัยทัศน์
    คุณชอบวิ่งไล่ตามสิ่งใหม่ๆหรือสิ่งที่ซับซ้อน คุณเชื่อในความสามารถของคุณว่าจะสามารถเอาชนะอุปสรรคทั้งหลายได้ คุณรักอิสระมาก คุณให้ความสำคัญกับการปรับตัวและการสร้างสรรค์สิ่งใหม่ๆ คุณส่งเสริมและให้ความสำคัญต่อการเปลี่ยนแปลง คุณต้องการโอกาสในการแสดงออก ต่อต้านระบบระเบียบต่างๆ คุณจะผลักดันโครงการของคุณอย่างสุดฤทธิ์ คุณสามารถโต้แย้งและหาข้อผิดพลาดของคนอื่นได้ในทุกสถานการณ์
    คุณไม่ค่อยยอมรับสิ่งต่างๆอย่างที่มันเป็น คุณชอบทดสอบความหมายและความสัมพันธ์ใหม่ๆอยู่เสมอ เมื่อคุณไม่ได้สิ่งที่คุณต้องการ คุณจะใช้ความฉลาดของคุณในการหว่านล้อมคนอื่นให้เห็นด้วยกับคุณ เวลาที่คุณเลือกงาน คุณจะตั้งเป้าหมายไว้หลวมๆ เพื่อให้คุณสามารถปรับตามข้อมูลใหม่ๆ และสถานการณ์ใหม่ๆ ได้
    คุณเป็นคนประเภทเปิดทางเลือกไว้ก่อน คุณชอบเสาะแสวงหาหนทางที่ยังไม่มีใครทำ บางครั้งสำหรับคนที่ยังไม่รู้จักคุณดีพอ คุณอาจจะดูเหมือนไม่กล้าตัดสินใจอะไร คุณฉกฉวยจากโอกาส และมองเห็นประโยชน์ของอะไรหลายๆ อย่าง เพราะคุณสามารถมองเห็นความเชื่อมโยงของอะไรที่มันดูเหมือนจะไม่เกี่ยวกันเลย คำสั่งไม่ได้ผลกับคุณ แต่คุณจะทำงานตามคำแนะนำได้ดี
    สำหรับคุณแล้ว ความสามารถสำคัญที่สุด คุณจะไม่ฟังคำแนะนำและไม่ให้ความเคารพคนที่คุณคิดว่าไม่มีความสามารถ คุณอยากให้งานสนุก คุณเรียนรู้อย่างสม่ำเสมอ ความรู้ก็สำคัญกับคุณมาก คุณใช้ความกระตือรือร้นของคุณเป็นเครื่องมือให้คนอื่นมาร่วมในการเรียนรู้ของคุณ คุณชอบเรียนรู้จากการสนทนา ซักถามคนอื่น คุณชอบโต้แย้งความคิดเห็นของครูหรือเพื่อน คุณชอบคิดริเริ่ม และพอมันเริ่มเดินไปได้แล้ว คุณก็จะส่งต่อให้คนอื่น
    คุณชอบจัดระบบอย่างมีเหตุมีผลและมีกลยุทธ์ ที่ทำงานของคุณอาจจะดูรกหูรกตา แต่มันเป็นระบบสำหรับคุณ คุณชอบทำงานที่คุณสามารถคิดสร้างสรรค์สิ่งใหม่ๆได้ ชอบเสี่ยงและชอบคิดค้นหา เวลาว่างในวันหยุดเป็นยอดปรารถนาของคุณ บ่อยครั้งที่คุณติดใจในอะไรๆที่ทันสมัยล่าสุด คุณชอบเดินทางท่องเที่ยวมาก เพราะมันทำให้คุณได้ค้นพบอะไรใหม่ๆ
    คุณตกหลุมรักกับคนที่คุณรู้สึกว่าลงตัว เจอกันครั้งแรก คุณก็มักจะรู้แล้วว่ามีโอกาสหรือไม่ คุณไม่ชอบผูกมัดตัวเองกับใครจนกว่าจะเจอคนที่ใช่ เพราะฉะนั้น คุณมักจะไม่ได้คู่ครองได้เร็วนัก คุณไม่ต้องการเสียอะไรก็ตามที่คุณได้ลงแรงไป มีวิญญาณเถ้าแก่โดยกำเนิด
 
ข้อควรระวัง : คุณกลัวการถูกมองว่าไร้ความสามารถหรือโง่ คุณมักจะคิดว่าคุณมีทางออกที่ดีที่สุดสำหรับปัญหาอะไรก็ตาม และถ้าคนอื่นท้าทายคุณ คุณก็จะสู้ คุณอาจจะคิดว่าคุณเป็นคนเดียวที่รู้จริง และไม่ฟังความเห็นของคนอื่น คุณอาจจะทรมานตัวเองมากเกินไป เมื่อคุณจมอยู่กับความคิดมากมายโดยไม่คำนึงว่าคุณจะต้องใช้เวลากับมันมากแค่ไหน ทำอะไรมากเกินไปหรือเปล่า คุณรู้สึกยากที่จะยอมรับขั้นตอนการทำงานมาตรฐาน และเกลียดการเดินตามกฎหรือนโยบาย พยายามเรียนรู้ที่ทำงานตามระบบเสียบ้างก็จะดี
 
อาชีพที่เหมาะสมกับลักษณะบุคลิกภาพ : นักวิจัยด้านวิทยาศาสตร์ โปรแกรมเมอร์ นักกฎหมาย นักออกแบบซอฟต์แวร์ อาจารย์มหาวิทยาลัย นักประดิษฐ์ วิศวกร นักลงทุน ช่างภาพ นักแสดง ตัวแทนฝ่ายขาย นายหน้าอสังหาริมทรัพย์ นักการเมือง นักการตลาด ธุรกิจส่วนตัว นักวางแผนและพัฒนา ช่างภาพ นักขาย นักหนังสือพิมพ์ 